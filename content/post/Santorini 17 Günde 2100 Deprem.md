---
title: "Santorini: 17 Günde 2100 Deprem"
description: "Yunanistan'ın Santorini adası çevresinde 27 Ocak'tan itibaren kaydedilen deprem sayısı 2100'ü geçti. En büyüğü 5.4 (Mw) büyüklüğünde."
date: "13 Şubat 2025"
image: "/img/post/yunanistan-deprem-chart.png"
---

27 Ocak 2025 tarihinden itibaren başlayan deprem fırtınası nedeniyle Yunanistan hükümeti Santorini ve Amorgos Adalarında olağanüstü hal ilan etti. Depremler nedeniyle en az 14 bin kişi hava ve deniz yoluyla [bölgeden ayrıldı.](https://www.bbc.com/turkce/articles/cdd9jp8v7l9o){:target="\_"}

27 Ocak - 12 Şubat arasında kaydedilen deprem haritası:

![Santorini-earthquake-map](/img/post/yunanistan-deprem-map.png "Santorini-earthquake-map")

Depremlerin çoğu 0-3 ve 3-4 arasında büyüklüğe sahip. Kaydedilen en büyük deprem ise 5.4 (Mw) büyüklüğünde. Kaydedilen depremlerin zaman ve büyüklükleri:

![Santorini-earthquake-chart](/img/post/yunanistan-deprem-chart.png "Santorini-earthquake-chart")

Bölgede son 17 gün içinde büyüklükleri 0-3 arasında olan 1127 deprem, 3-4 arasında 805 deprem, 4-5 arasında 162 deprem ve 5-6 arasında 16 deprem kaydedildi. 6 ve üzeri büyüklükte bir deprem ise meydana gelmedi.

![Santorini-earthquake-bar](/img/post/yunanistan-deprem-bar.png "Santorini-earthquake-bar")

31 Ocak'tan sonra yükselişe geçen depremler 10 Şubat'tan sonra düşüş eğilimine girsede ortalama büyüklükleri aynı seviyesini koruyor.

![Santorini-earthquake-bubble](/img/post/yunanistan-deprem-bubble.png "Santorini-earthquake-bubble")

Depremlerin hızlandırılmış hali ise şöyle:

<video src='/img/post/yunanistan-deprem-video.mp4' autoplay loop></video>

Bölge Helen Yayı ya da Girit Yayı olarak bilinen, Afrika levhasının Ege Denizi altına daldığı bölgede yer alan aktif deprem ve volkanizma üreten bir tektonik alanda [yer alıyor.](https://tr.wikipedia.org/wiki/Helen_yay%C4%B1){:target="\_blank"}

Sismik olarak aktif olan bölgede 1956 yılında 13 dakika ara ile büyüklükleri 7.7 ve 7.2 olan iki deprem [meydana gelmişti.](https://www.jmo.org.tr/resimler/ekler/3b1217e2405005b_ek.pdf){:target="\_blank"}

Günümüzdekiyle benzer şekilde 2011-2012 yıllarında da bir sismik aktivite yoğunluğu aynı bölgede 14 ay boyunca [yaşanmıştır.](https://deprem.afad.gov.tr/assets/pdf/ege_denizi.pdf){:target="\_blank"}

![Helen Yayı](/img/post/helen-yayi.png "Helen Yayı")

Aktif volkanik yay üzerinde bulunan Santorini Adası'nda, MÖ 1600 civarında insanlık tarihindeki en büyük volkanik patlamalardan biri olan Minos patlaması [yaşanmıştır.](https://en.wikipedia.org/wiki/Minoan_eruption){:target="\_blank"}
