---
id: 1
title: "Hello world"
description: "Kişisel web sitem hakkında ilk blog yazım."
date: "11 Mart 2024"
image: "/img/post/amy-hirschi-szrJ3wjzOMg-unsplash.jpg"
---
Yaklaşık 7-8 yıldır kendime ait bir alan oluşturma fikrim vardı. Okumayı, öğrenmeyi ve not tutmayı seviyordum. Aklımdaki bilgi ve düşüncelerimi okunma kaygısı olmadan aktarma fikri beni motive ediyordu. Çünkü düz okuyup geçmektense bir şeyi öğrenmenin en iyi yolunun öğrenilen bilgiyi anlatmak olduğunu ve bunun beni daha fazla araştırmaya ve okumaya teşfik edeceğini düşünüyorum.

Bunun için hazır şablonları incelesemde hiç biri beni tatmin etmemişti. Ben de kendim tasarlamaya karar verdim. Bu amaçla daha önce iki tane site hazırladım ama ikisini de hiç bir zaman kullanmadım. Bu siteler karmaşık ve beni yansıtmayan bir tasarıma sahipti. Çünkü bana ait olan kişisel bir alanın tam olarak nasıl olması gerektiğine, neleri içerip neleri içermeyeceğine tam olarak karar verememiştim.

Uzun bir aradan sonra 2024 Şubat’ta tekrar başladım ve bu kez tamamen sadeliğe odaklandım. Bu süreçte sevgili [Adem İlter](https://ademilter.com/)’in, [Seyfeddin Başsaraç](https://seyfedd.in/)’ın ve [Vyshnav Gangadharan](https://vyshnav.xyz/)’ın kişisel web sitelerinden ilham aldım.

Uygulama için Nuxt.js + Nuxt Content + Tailwind.css kullandım. Projenin kaynak kodlarına [GitHub üzerinden](https://github.com/bedirdemir/bedirdemir.com) erişebilirsiniz.

**Yazılar:** Bu bölümde araştırma ve notlarımdan ürettiğim içerikler yer alıyor. [Markdown](https://tr.wikipedia.org/wiki/Markdown) formatında hazırladığım yazılar [Nuxt Content](https://content.nuxt.com/) aracılığıyla html içeriğine dönüştürülüyor. Modül `content/` klasörü içerisindeki .md dosyalarını tarayarak dizin yapısına göre erişilebilen yollar üretiyor.

**Fotoğraflar:** Biriktirdiğim anılarımdan içime sinenlerin yer aldığı bölüm. Buradaki tüm fotoğraflar [Unsplash hesabımdan](https://unsplash.com/@bedirdemir) Unsplash API aracılığıyla geliyor. Böylece siteye fotoğraf eklemek istediğimde Unsplash hesabıma yüklemem yeterli oluyor.

**Kitap Notları:** Okuduğum kitaplardan altını çizdiklerimin, tuttuğum notlarımın yer aldığı bölüm. Yazılar bölümünde olduğu gibi Markdown formatında yazdığım yazılar Nuxt Content ile geliyor. İleride bu bölümü Notion API ile bir Notion database'den gelecek şekilde ayarlama fikrim var. Ancak şimdilik performans açısından böylesi daha iyi görünüyor.

Her ne kadar eklemek istediklerim olsada şu an ki haliyle içime sinen bir "alan" olduğunu söyleyebilirim. Dosya bazlı CMS yapısı ve Nuxt Content'in kullanımına başka bir yazıda daha detaylı olarak değineceğim.

---
1. Cover photo by [Amy Hirschi](https://unsplash.com/@amyhirschi?utm_content=creditCopyText&utm_medium=referral&utm_source=unsplash) on [Unsplash](https://unsplash.com/photos/a-keyboard-and-a-mouse-on-a-desk-szrJ3wjzOMg?utm_content=creditCopyText&utm_medium=referral&utm_source=unsplash)
